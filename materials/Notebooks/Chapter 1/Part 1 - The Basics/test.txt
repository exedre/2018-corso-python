                                                                                                            BDI         BDI_RM
                                                                                                            Reg. Uff.       I

                                                                                                            Prot. N° 0004667/17 del 03/01/2017

DIPARTIMENTO ECONOMIA E STATISTICA
SERVIZIO STRUTTURA ECONOMICA (892)
DIVISIONE ANALISI
TERRITORIALI (005)


                                                                                                        Roma, 16 dicembre 2016




                                             APPUNTO PER IL DIRETTORIO


 Oggetto:      Trasmissione del lavoro "I rifugiati e i richiedenti asilo in Italia, nel confronto europeo",
               a cura di R.M. Ballatore, A. Grompone, L. Lucci, P. Passiglia e A. Sechi
 Motivazione: Analisi delle recenti dinamiche immigratorie in Italia e nell’Unione Europea
 Per informativa




          Si trasmette, in allegato, il lavoro "I rifugiati e i richiedenti asilo in Italia, nel confronto
 europeo", a cura di R.M. Ballatore (Cagliari), A. Grompone (Napoli), L. Lucci (Perugia), P. Passiglia
 (Palermo) e A. Sechi (Cagliari). Il lavoro in oggetto presenta un quadro di maggior dettaglio e più
 aggiornato rispetto a quello anticipato in primavera1 delle principali caratteristiche della crisi migratoria
 in atto.

             I principali risultati sono i seguenti:

           Nel complesso del triennio 2014-16 sono state presentate oltre 2,7 milioni di richieste di asilo nei
            paesi dell’Unione europea. L’Italia, con circa l’8 per cento delle istanze presentate, oltre 230 mila
            domande, è solo il quarto paese di destinazione, dopo Germania, Svezia e Ungheria, ma
            rappresenta circa il 27 per cento del totale degli arrivi. Molti dei soggetti arrivati in Italia, di
            solito via mare, si sottraggono alle procedure di identificazione e presentano poi domanda di
            asilo altrove.
           In Italia la quota maggioritaria delle richieste di asilo è relativa a immigrati provenienti
            dall’Africa sub-sahariana; negli altri paesi comunitari le domande hanno riguardato
            principalmente i cittadini dei paesi mediorientali (Siria, Afghanistan e Iraq).
           Rispetto agli altri paesi l’Italia si distingue per tassi di accettazione più alti (bassi) con
            riferimento agli immigrati provenienti dall’Africa sub-sahariana (dal Medio Oriente), per un più
            elevato ricorso allo strumento del permesso di soggiorno per motivi umanitari, i cui criteri per la
            concessione sono meno stringenti rispetto a quelli della protezione internazionale basata sulla
            Convenzione di Ginevra e per una più alta quota di domande effettivamente esaminate.
           Nel biennio 2014-15 la gestione degli stranieri arrivati via mare ha comportato spese per oltre 3
            miliardi di euro, ripartibili in egual misura tra la gestione degli arrivi e la successiva accoglienza.


 1
     Cfr. nota “I rifugiati e i richiedenti asilo in Italia, nel confronto europeo”, protocollo n. 0686739/16.




                                                                                                                         2       Pag. 1/2
                                                                                                                         685136/16
     Il sistema di accoglienza italiano è caratterizzato da un’elevata frammentarietà delle tipologie di
      strutture, con l’utilizzo sempre più frequente di centri straordinari, meno attrezzati dal punto di
      vista della “qualità” fornita e più difficilmente monitorabili.
     Ad accrescere i costi sono anche i tempi per l’esame della richiesta di asilo. In base a nostre
      simulazioni relative al biennio 2014-15, se i tempi per l’esame della richiesta fossero stati ridotti
      da 12 mesi (indicativamente la durata media del procedimento in Italia) a 6 mesi come in Svezia,
      i costi dell’accoglienza sarebbero diminuiti del 40 per cento circa, con un risparmio stimato in
      600 milioni di euro nel periodo considerato.
     Nei primi cinque anni dall’arrivo in Italia i rifugiati mostrano una minore probabilità di impiego
      sia rispetto agli italiani sia nei confronti degli altri immigrati. Questo dato è in parte il risultato
      dei vincoli imposti dall’assetto normativo, come ad esempio il divieto di offrire lavoro prima di
      60 giorni dall’invio della domanda di asilo. Inoltre vi potrebbero incidere anche i disincentivi
      all’offerta di lavoro che gli stranieri ospitati nelle strutture di accoglienza fronteggiano, come ad
      esempio la perdita del diritto a essere ospitati in caso di autosufficienza economica.

        Per informativa.



                                                                     Il Capo del Servizio
                                                                          firma 1




Visto:
Il Capo del Dipartimento di Economia e Statistica
             firma 2




                                                                                            2          Pag. 2/2
                                                                                                     685136/16
